[
    {
        "url": "http://www.mcsi.ro/Minister/Comunicate-de-presa-2014/Romania-la-Mobile-World-Congress,-cel-mai-mare-tar", 
        "content": [
            {
                "type": "text", 
                "value": "\n4 martie 2015 \u2013 Asocia\u0163ia Rom\u00e2n\u0103 pentru Industria Electronic\u0103 \u015fi Software Timi\u015foara (ARIES-TM), cu sprijinul Ministerului Economiei, lanseaz\u0103 \u00een perioada 2-5 martie la Mobile World Congress care are loc la Barcelona\u00a0 produse \u015fi servicii realizate de 14 companii romane\u015fti.\n\r\nCompaniile care reprezint\u0103 Rom\u00e2nia la Barcelona sunt M&M Medianet SRL, Sphinx IT SRL, Dapredi Soft Systems SRL \u015fi Infobest Rom\u00e2nia SRL din Timi\u015foara; din Cluj particip\u0103 Arobs Transilvania Sortware SRL, Codespring SRL, Altom Consulting SRL, Fortech SRL \u015fi Net Brinel S.A; din Bucure\u015fti iau parte Simartis Telecom SRL \u015fi Rinf Outsourcing Solutions SRL. Ultimele trei companii pe lista sunt Visual Fan SRL din Bra\u015fov, IT Six Global Services SRL din Craiova \u015fi Ropardo SRL din Sibiu.\n\r\nVisual Fan din Bra\u015fov lanseaz\u0103 pe pia\u0163a telefoanelor inteligente trei modele sub brandul Allview: X2 Soul Pro, E2 Sign \u015fi Viva H7 Extreme. La capitolul solu\u0163ii software, clujenii atrag aten\u0163ia prin AROBS Transilvania Software \u015fi serviciile TrackGPS \u015fi Optimall SFA \u015fi prin aplica\u0163iile iSpeed Cam, Be Alert \u015fi SpeedGuard de la Codespring.\r\n\u00a0\r\nMonitorizarea s\u0103n\u0103t\u0103\u0163ii are un rol important \u00een lans\u0103rile rom\u00e2ne\u015fti la MWC, ZivaCare \u015fi MyHealth de la Ropardo sunt doar c\u00e2teva dintre aplica\u0163iile din acest domeniu. O alt\u0103 aplica\u0163ie interesant\u0103 este adus\u0103 de Dapredi Soft Systems prin Quiz, un simulator de examen teoretic auto care faciliteaz\u0103 \u00eenv\u0103\u0163area no\u0163iunilor teoretice necesare pentru doritorii de permis de conducere.\n\r\nTimi\u015forenii de la InfoBest lanseaz\u0103 Mix & Style, disponibil\u0103 pe Google Play (Android), o aplica\u0163ie de mod\u0103 revolu\u0163ionar\u0103 care permite \u00eencercarea hainelor \u015fi crearea \u0163inutelor direct pe telefonul mobil.\n\r\nCompania Sphinx IT din Timi\u015foara prezint\u0103 Howdy, o aplica\u0163ie mobil\u0103 care aduce la un loc toate solu\u0163iile de chat cunoscute, de la Facebook \u015fi Hangouts p\u00e2n\u0103 la celebrul Yahoo! Messenger, \u015fi iSchools, o solu\u0163ie inedit\u0103 pentru notarea elevilor \u015fi liceenilor. Alte lans\u0103ri sunt IQboard al celor de la M&M MediaNet sau solu\u0163ia Bubble a celor de la Simartis.\n"
            }
        ], 
        "title": "Rom\u00e2nia la Mobile World Congress, cel mai mare t\u00e2rg al telefoniei mobile \u015fi gadgeturilor"
    }, 
    {
        "url": "http://www.mcsi.ro/Minister/Anunturi-2014/Competitie-pentru-atribuirea-proiectelor-prevazute", 
        "content": [
            {
                "type": "text", 
                "value": "\n\nAnun\u0163ul competi\u0163iei\n\u00a0\n\u00a0\n\u00a0\nMinisterul Pentru Societatea Informa\u021bional\u0103 (MSI) lanseaz\u0103 competi\u0163ia pentru atribuirea proiectelor prev\u0103zute \u00een Planul sectorial de cercetare-dezvoltare al MSI pe anii 2015-2017, programul \u201eAgenda Digital\u0103 pentru Rom\u00e2nia-sec\u021biunea Broadband \u0219i Infrastructur\u0103 de servicii electronice \u0219i sec\u021biunea Servicii Electronice\u201d . \n\u00a0\nDocumenta\u0163ia de participare la competi\u0163ie poate fi accesat\u0103 AICI (doc Word 110 kB)\n\n\u00a0\nPoten\u0163ialii contractori sunt ruga\u0163i ca, \u00een termen de 10 zile calendaristice de la data public\u0103rii acestui anun\u0163, s\u0103 trimit\u0103 c\u0103tre MSI o scrisoare de exprimare a interesului de a participa la competi\u0163ie, cu precizarea sec\u021biunii de interes \u00a0respectiv\u201eBroadband \u0219i Infrastructur\u0103 de servicii electronice\u201d sau \u201eServicii Electronice\u201d . Aceast\u0103 scrisoare va fi depus\u0103 la registratura MSI, camera 9, B-dul Libert\u0103\u0163ii, nr. 14, sector 5, Bucure\u015fti.\n\u00a0\nInforma\u0163ii suplimentare pot fi ob\u0163inute la telefon \u00a0021/311.41.25 \u015fi/sau la adresa de e-mail valentin.bugariu@msinf.ro (D-nul Valentin Bugariu - consilier superior) .\n\u00a0\n\n"
            }
        ], 
        "title": "Competi\u0163ie pentru atribuirea proiectelor prev\u0103zute \u00een Planul sectorial de cercetare-dezvoltare al MSI pe anii 2015-2017"
    }, 
    {
        "url": "http://www.mcsi.ro/Minister/Anunturi-2014/Dezbatere-publica-cu-privire-la-proiectul-de-lege-", 
        "content": [
            {
                "type": "text", 
                "value": "\n\nDezbatere public\u0103 cu privire la proiectul de lege de modificare \u0219i completare a legii privind reutilizarea informa\u021biilor din institu\u021biile publice \n\u00a0\nMinisterul pentru Societatea Informa\u021bional\u0103 organizeaz\u0103 \u00een data de 26 martie 2015 (joi), ora 14.00, sala eRomania (mezanin), o dezbatere public\u0103 cu privire la proiectul de Lege de modificare \u015fi completare a Legii nr.109/2007 privind reutilizarea informa\u0163iilor din institu\u0163iile publice. \n\u00a0\nInforma\u021biile referitoare la acest subiect, respectiv propunerea de proiect de lege \u0219i expunerea de motive (nota de fundamentare) se regasesc la adresa: \n\u00a0\nhttp://www.mcsi.ro/Transparenta-decizionala/Proiecte-2015 \n\u00a0\nV\u0103 rugam s\u0103 ne confirma\u021bi participarea la adresa denis.kurunczi@msinf.ro p\u00e2n\u0103 miercuri, 25 martie 2015, ora 16.00. \n\n"
            }
        ], 
        "title": "Dezbatere public\u0103 cu privire la proiectul de lege de modificare \u0219i completare a legii privind reutilizarea informa\u021biilor din institu\u021biile publice"
    }, 
    {
        "url": "http://www.mcsi.ro/Minister/Comunicate-de-presa-2014/Raport-CERT-RO--Peste-78-milioane-de-alerte-de-sec", 
        "content": [
            {
                "type": "text", 
                "value": "\n\nRaport CERT-RO: Peste 78 milioane de alerte de securitate \u00een 2014\n\u00a0\n25 martie 2015, Bucure\u0219ti - \u00cen 2014, CERT-RO - punct na\u021bional de contact cu privire la incidente de securitate cibernetic\u0103 - a recep\u021bionat \u0219i procesat peste 78 milioane de alerte de securitate cibernetic\u0103, care au afectat peste 2,4 milioane IP-uri unice din Rom\u00e2nia implicate \u00een diverse tipuri de incidente de securitate cibernetic\u0103. \nRaportul cu privire la alertele de securitate cibernetic\u0103 \u00een anul 2014 (http://www.cert-ro.eu/articol.php?idarticol=915) eviden\u021biaz\u0103 informa\u021bii cu privire la natura \u015fi dinamica acestor tipuri de evenimente relevante pentru evaluarea riscurilor de securitate cibernetic\u0103 la adresa infrastructurilor IT \u015fi de comunica\u0163ii electronice de pe teritoriul Rom\u00e2niei aflate \u00een aria de competen\u021b\u0103 a CERT-RO. Iat\u0103 c\u00e2teva dintre informa\u021biile\n- 24% din totalul IP-urilor unice alocate spa\u021biului cibernetic romanesc (2.4 mil) au fost implicate \u00een cel pu\u021bin o alert\u0103 de securitate cibernetic\u0103, \u00een cre\u0219tere fa\u021b\u0103 de 16% \u00een anul 2013;\n- 54% din alertele primite vizeaz\u0103 sisteme informatice configurate necorespunz\u0103tor (misconfigured), nesecurizate sau vulnerabile, ce ofer\u0103 diverse servicii nesecurizate \u00een Internet, folosite de atacatori pentru ascunderea identit\u0103\u021bii \u0219i lansarea de atacuri cibernetice asupra altor \u021binte;\n- 46% din alerte vizeaz\u0103 sisteme informatice din Rom\u00e2nia, victime ale unor atacatori care au reu\u0219it preluarea de resurse \u00een cadrul unor re\u021bele de tip botnet (zombie) prin exploatarea unor vulnerabilit\u0103\u021bi tehnice \u0219i infectarea sistemelor cu diverse tipuri de aplica\u021bii malware..\n- 10.759 domenii .ro au fost notificate c\u0103tre CERT-RO ca fiind compromise \u00een cursul anului 2014, cu 5% mai multe domenii dec\u00e2t \u00een cursul anului 2013 (10.239 domenii) ceea ce reprezint\u0103 aproximativ 1,5% din totalul domeniilor \u201d.ro\u201d \u00eenregistrate \u00een Rom\u00e2nia, \u00een luna decembrie 2013..\nConcluziile raportului reliefeaz\u0103 urm\u0103toarele:\n\u2022 amenin\u021b\u0103rile de natur\u0103 informatic\u0103, asupra spa\u021biului cibernetic na\u021bional, continu\u0103 s\u0103 se diversifice\n\u2022 majoritatea alertelor primite se refer\u0103 sisteme infectate cu diverse variante de malware, ce fac parte din diverse re\u021bele de tip botnet, precum \u0219i la sisteme informatice configurate necorespunz\u0103tor (misconfigured) sau nesecurizate.\n\u00b7\u00a0\u00a0\u00a0\u00a0\u00a0\u00a0\u00a0\u00a0 re\u021belele de tip botnet reprezint\u0103 cea mai important\u0103 problem\u0103 existent\u0103 \u00een spa\u021biul cibernetic na\u021bional deoarece aceste computere compromise pot fi utilizate \u00een derularea de atacuri cibernetice asupra altor \u021binte din Rom\u00e2nia sau din spa\u021biul extern \u021b\u0103rii noastre\n\u2022 oricare dintre cele dou\u0103 tipuri de sisteme, men\u021bionate mai sus, pot fi folosite cu rol de \u201eproxy\u201d pentru desf\u0103\u0219urarea altor atacuri asupra unor \u021binte din afara \u021b\u0103rii, reprezent\u00e2nd astfel poten\u021biale amenin\u021b\u0103ri la adresa altor sisteme conectate la Internet;\n\u2022 dispozitive sau echipamente de re\u021bea de uz casnic (routere wireless) sau care fac parte din categoria Internet of Things (IoT) (camere web, smart TV, smartphone, imprimante etc.) odat\u0103 conectate la Internet devin \u021binta atacatorilor, iar vulnerabilit\u0103\u021bile acestora sunt exploatate de c\u0103tre atacatori pentru a ob\u021bine accesul \u00een re\u021beaua \u00een care acestea sunt utilizate sau pentru lansarea de atacuri asupra altor \u021binte din Internet.\n\u2022 entit\u0103\u021bi din Rom\u00e2nia au fost \u021binta unor atacuri informatice direc\u021bionate \u0219i complexe, de tip APT (Advanced Persistent Threat) lansate de c\u0103tre grupuri ce au capacitatea \u0219i motiva\u021bia necesar\u0103 pentru a ataca \u00een mod persistent o \u021bint\u0103 \u00een scopul ob\u021binerii anumitor beneficii (de obicei acces la informa\u021bii sensibile);\n\u2022 Rom\u00e2nia nu mai poate fi considerat\u0103 doar o \u021bar\u0103 generatoare de incidente de securitate cibernetic\u0103, analiza datelor prezentate demonstr\u00e2nd caracterul intermediar/de tranzit al unor sisteme informatice conectate ce fac parte din spa\u021biul cibernetic na\u021bional.\nCentrul Na\u021bional de R\u0103spuns la Incidente de Securitate Cibernetic\u0103 \u2013 CERT-RO este o structur\u0103 independent\u0103 de expertiz\u0103 \u015fi cercetare-dezvoltare \u00een domeniul protec\u0163iei infrastructurilor cibernetice, care dispune de capacitatea necesar\u0103 pentru prevenirea, analiza, identificarea \u015fi reac\u0163ia la incidentele de securitate cibernetic\u0103 ale sistemelor informatice ce asigur\u0103 func\u0163ionalit\u0103\u0163i de utilitate public\u0103 ori asigur\u0103 servicii ale societ\u0103\u0163ii informa\u0163ionale. CERT-RO se afl\u0103 \u00een coordonarea Ministerului pentru Societatea Informa\u021bional\u0103 \u0219i este finan\u021bat integral de la bugetul de stat.\n\n"
            }
        ], 
        "title": "Raport CERT-RO: Peste 78 milioane de alerte de securitate \u00een 2014"
    }, 
    {
        "url": "http://www.mcsi.ro/Minister/Comunicate-de-presa-2014/Campania--Hai-pe-net!-,-editia-2015,-a-inceput", 
        "content": [
            {
                "type": "text", 
                "value": "\n\nCampania \"Hai pe net!\", editia 2015, a \u00eenceput\n25 martie 2015 - \u00cen perioada 23-29 martie 2015 are loc campania Hai pe net!, o ini\u021biativ\u0103 de incluziune digital\u0103 organizat\u0103 de Funda\u021bia EOS Romania \u00een parteneriat cu telecentre, biblioteci publice, \u0219coli, Puncte de Acces Public la Informa\u021bie (PAPI) \u0219i alte organiza\u021bii \u0219i institu\u021bii dedicate alfabetiz\u0103rii digitale \u00een Romania. Evenimentul derulat \u00een Rom\u00e2nia este parte integrant\u0103 a campaniei Get online week 2015 (www.getonlineweek.eu) derulat\u0103 la nivel European de c\u0103tre organiza\u021bia Telecentre Europe (www.telecentre-europe.org) \u2013 o campanie de responsabilizare digital\u0103 prin care telecentrele urm\u0103resc stimularea ocup\u0103rii for\u021bei de munc\u0103, formarea \u0219i certificarea competen\u021belor digitale (eCompeten\u021be) precum \u0219i locurile de munc\u0103 care necesit\u0103 utilizarea Tehnologiei Informa\u021biei \u0219i Comunica\u021biilor (TIC) \u00een comunit\u0103\u021bile din \u00eentreaga Europ\u0103. Partenerii evenimentului sunt: re\u021beaua na\u021bional\u0103 de ecentre, ANBPR - Asocia\u021bia Na\u021bional\u0103 a Bibliotecarilor \u0219i Bibliotecilor Publice din Rom\u00e2nia, Ministerul pentru Societatea Informa\u021bional\u0103, Certipro Education, Microsoft \u0219i Liberty Global. Campania de deruleaz\u0103 sub patronajul ini\u021biativei Grand Coalition for Digital Jobs a Comisiei Europene \u0219i a campaniei eSkills for Jobs 2015. \n\u00a0\n\u201cRom\u00e2nia are nevoie de astfel de ini\u021biative de incluziune digital\u0103, care s\u0103 creasc\u0103 gradul de apeten\u021b\u0103 al cet\u0103\u021benilor pentru utilizarea internetului \u0219i a noilor tehnologii. Crearea de locuri de munc\u0103 digitale este o nevoie real\u0103 pentru ca societatea noastr\u0103 s\u0103 \u021bin\u0103 pasul cu provoc\u0103rile lumii \u00een care tr\u0103im. Anul trecut, ne-am clasat pe locul doi la nivel european la accesarea internetului \u00een timpul campaniei. Sper c\u0103 anul acesta s\u0103 avem un rezultat cel pu\u021bin la fel de bun \u0219i, de ce nu, s\u0103 p\u0103str\u0103m nivelul de interes la un nivel ridicat\", a declarat Sorin Mihai Grindeanu, ministrul pentru Societatea Informa\u021bional\u0103. \nPrincipalele teme abordate de campania de anul acesta (aflat\u0103 deja la a cincea edi\u021bie) sunt: \n\u00a0\n\n\n\n\n\n1.\u00a0\u00a0\u00a0\u00a0\u00a0   Hai pe net 2015! pentru cre\u0219terea   \u0219anselor de angajare!\n\n\n2.\u00a0\u00a0\u00a0\u00a0\u00a0   Hai pe net 2015! pentru alfabetizare   digital\u0103!\n\n\n\n\n\u00b7\u00a0\u00a0\u00a0\u00a0\u00a0\u00a0\u00a0\u00a0   Sprijinirea TINERILOR pentru identificarea competen\u021belor   \u0219i abilit\u0103\u021bilor latente pe care nici m\u0103car nu \u0219tiau c\u0103 le au. Platforma http://yourock.jobs/ro \u00eei va ajuta s\u0103-\u0219i   creeze un CV demn de aten\u021bia institu\u021biilor educa\u021bionale sau ale angajatorilor!\n\u00a0\n\u00b7\u00a0\u00a0\u00a0\u00a0\u00a0\u00a0\u00a0\u00a0   ELEVII \u0219i STUDEN\u021aII vor accesa aplica\u021bia   de testare a competen\u021belor TIC pentru angajare. Aplica\u021bia Skillage este   disponibil\u0103 la www.skillage.eu \n\u00a0\n\u00a0\n\u00a0\n\n\n\u00a0\n\u00b7\u00a0\u00a0\u00a0\u00a0\u00a0\u00a0\u00a0\u00a0   SENIORI: Participarea seniorilor \u00een societatea   informa\u021bional\u0103 \u0219i folosirea internetului pentru a explora interesele \u0219i pentru   a cre\u0219te calitatea vie\u021bii: Internet Buttons\n\u00b7\u00a0\u00a0\u00a0\u00a0\u00a0\u00a0\u00a0\u00a0   COPII: Siguran\u021ba online \u2013 jocuri \u0219i activit\u0103\u021bi   dedicate copiilor, dar \u0219i adul\u021bilor \u00eencep\u0103tori; cu resurse disponibile pe www.sigur.info \n\u00b7\u00a0\u00a0\u00a0\u00a0\u00a0\u00a0\u00a0\u00a0   PROFESORI: Cursuri gratuite de utilizare a   tehnologiei \u00een predare: http://www.educatornetwork.com \n\u00b7\u00a0\u00a0\u00a0\u00a0\u00a0\u00a0\u00a0\u00a0   \u0218OMERI: Evaluarea competen\u021belor pentru angajare   \u0219i dezvoltarea abilit\u0103\u021bilor digitale folosind platforma cu resurse online   disponibil\u0103 aici: http://www.keycompetences.eu/wordpress/romanian-toolkit/about/ \n\n\n\n\n.........................................................................................................................................................................................................................................\nPentru mai multe detalii despre campania care se desf\u0103\u015foar\u0103 la nivel european sub coordonarea re\u0163elei Telecentre-Europe v\u0103 invit\u0103m s\u0103 vizita\u0163i: http://www.getonlineweek.eu/ \n\n"
            }
        ], 
        "title": "Campania \"Hai pe net!\", editia 2015, a \u00eenceput"
    }
]